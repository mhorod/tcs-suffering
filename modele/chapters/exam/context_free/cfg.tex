\section{Gramatyki bezkontekstowe}

\begin{definition}
\textbf{Gramatyka bezkontekstowa} (Context-Free Grammar) to czwórka \( G = (N, \Sigma, P, S) \) gdzie
\begin{itemize}
    \item \( N \) to skończony zbiór zmiennych (nieterminale)
    \item \( \Sigma \) - alfabet (terminale)
    \item \( P \) - produkcje \( P \subseteq N \times (N \cup \Sigma)^* \)
    \item \( S \in N \) - symbol startowy
\end{itemize}
\end{definition}

\begin{definition}
    \textbf{Forma zdaniowa} to dowolne słowo nad \( (N \cup \Sigma)^* \)
\end{definition}

Intuicyjnie -- gramatyka bezkontekstowa definiuje zasady na podstawie których możemy tworzyć nowe słowa nad alfabetem \( \Sigma \).
Nieterminale \( N \) są takimi stanami pośrednimi, które możemy podmieniać używając produkcji z \( P \).
Każda produkcja jest postaci
\[
    \text{nieterminal} \rightarrow \text{forma zdaniowa}
\]
Bardziej konkretne przykłady zobaczymy w sekcji \nameref{example-cfg-pda}.


\begin{definition}
    Dla gramatyki \( G \) definiujemy relację \( \rightarrow_G \) na formach zdaniowych.
    Mówimy, że 
    \[ 
        \alpha \rightarrow_G \beta 
    \]
    wtedy i tylko wtedy gdy:
    \[
        \exists_{\alpha_1, \alpha_2, \gamma \in (N \cup \Sigma)^*} : \exists_{A \in N} : (A, \gamma) \in P \land
        \alpha = \alpha_1  A \alpha_2 \land \beta = \alpha_1 \gamma \alpha_2
    \]
\end{definition}

Bardziej po ludzku -- formę zdaniową \( \beta \) możemy uzyskać (w jednym kroku) z formy zdaniowej \( \alpha \) o ile w  \( \alpha \) jest jakieś wystąpienie nieterminala \( A \), które możemy zgodnie z produkcjami podmienić na formę zdaniową \( \gamma \) aby uzyskać \( \beta \).

\begin{definition}
    \( \rightarrow_G^* \) to zwrotne i przechodnie domknięcie \( \rightarrow_G \)
\end{definition}

Z \( \alpha \) możemy uzyskać \( \beta \) w dowolnej liczbie kroków, jeśli istnieje ciąg przekształceń \( \alpha \rightarrow_G \alpha_1 \rightarrow_G \dots \rightarrow_G \gamma \)


\begin{definition}
    \textbf{Język  generowany} przez gramatykę G to 
    \[
        L(G) = \set{w \in \Sigma^* \mid S \rightarrow_G^* w}
    \]
    podobnie dla \( A \in N \)
    \[
        L(G, A) = \set{w \in \Sigma^* \mid A \rightarrow_G^* w}
    \]
\end{definition}

\begin{definition}
    Język jest bezkontekstowy (Context-Free Language) jeśli jest generowany przez jakąś gramatykę bezkontekstową.
\end{definition}

\subsection{Postać normalna Greibach}

\begin{definition}
    Mówimy że gramatyka G jest w \textbf{postaci normalnej Greibach} jeśli każda produkcja jest w postaci:
    \[
        A \rightarrow aB_1\dots B_n
    \]
    gdzie \( a \in \Sigma \), \( B_i \in N \), \( n \in \natural \)
    
    Dopuszczamy produkcję \( S \rightarrow \varepsilon \) jeśli \( \varepsilon \in L(G) \) ale wtedy \( S \) nie występuje po prawej stronie żadnej produkcji.
\end{definition}

Zaznaczmy tylko, że Sheila Greibach jest kobietą, nie jest to więc postać Greibacha.