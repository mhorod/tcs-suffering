\begin{theorem}[O ciągu stopni w grafie]
	Niech liczby \((d_1, d_2, d_3, \dots, d_n)\) są takie, że \((d_1 \leq d_2 \leq d_3 \leq \dots d_n)\). Przez \((d_1', d_2', \dots, d_{n-1}')\) oznaczamy ciąg liczb taki, że: \begin{equation}
		d_i' = \begin{cases}
			d_i \hspace{5pt} \mathrm{, gdy } \hspace{5pt} i < n - d_n \\
			d_i-1 \hspace{5pt} \mathrm{, gdy } \hspace{5pt} i \geq n - d_n
		\end{cases}
	\end{equation}
	\((d_1 \leq d_2 \leq d_3 \leq \dots d_n)\) jest sekwencją grafową wtedy i tylko wtedy, gdy \((d_1', d_2', \dots, d_{n - 1}')\) jest sekwencją grafową.
\end{theorem}
\begin{proof}
	To twierdzenie brzmi na początku totalnie randomowo, ale ma sens. Najlepiej chyba pokazać skąd to się wytrzasnęło, przeprowadzając dowód w drugą stronę (tzn. jeśli \((d_1' \dots)\) to poprawny ciąg, to \((d_1 \dots)\) to również poprawna sekwencja grafowa).

	No dobra, to powiedzmy że mamy poprawną sekwencję grafową \((d_1', \dots, d_{n-1}')\). Sekwencję z której ona powstała otrzymuję w ten sposób, że do grafu \(G\) który jest reprezentowany przez poprawną sekwencję po prostu dorzucam jeden wierzchołek i ,,podłączam'' go do tylu ostatnich wierzchołków w sekwencji, żeby się ,,zgodziło'' (czyli do \(d_n\)). Jak się spojrzy na definicję sekwencji to powinno się to robić oczywiste dlaczego to działa.

	W drugą stronę jest to nieco mniej oczywiste.\\
	Rozważmy najpierw prosty przypadek: \(d_n = n - 1\). Oznacza to, że ostatni wierzchołek jest podłączony do wszystkich pozostałych wierzchołków. Zatem jeśli go usuniemy, to dostaniemy po prostu graf, którego sekwencją stopni jest \(\pars{d_1', d_2', \ldots, d_{n - 1}'}\), co widać z~definicji. Zatem w~tym przypadku wszystko się zgadza.\\
	Teraz rozważmy sytuację, w~której \(d_n < n - 1\). Chcemy pokazać, że istnieje graf, którego sekwencją stopni jest \(\pars{d_1', \ldots, d_{n - 1}'}\). W~tym celu pokażemy, że istnieje graf o~sekwencji \(\pars{d_1, \ldots, d_n}\) taki, że ostatni wierzchołek jest podłączony do \(d_n\) wierzchołków bezpośrednio przed nim. Wtedy zadziała identyczny trik z~odrzuceniem tego wierzchołka i~zmniejszeniem stopnia jego sąsiadom o~\(1\), aby otrzymać elegancki graf o~sekwencji \(\pars{d_1', \ldots, d_{n - 1}'}\). Udowodnimy to nie wprost: załóżmy, że tak, nie jest. Sformalizujmy to założenie. Rozważmy zbiór wszystkich grafów, które mają taką sekwencję stopni, jak nasz wyjściowy graf:

	\begin{equation*}
		\mathcal{G} = \left\{G : V\pars{G} = \left\{v_1, \ldots, v_n\right\} \land \forall_{i \in [n]}\deg_G\pars{v_i} = d_i\right\}
	\end{equation*}

	Zakładamy zatem, że dla każdego \(G \in \mathcal{G}\) istnieje takie \(i \in [n - d_n, n - 1]\), że \(v_iv_n \not\in E\pars{G}\), tzn. każdy graf o~interesującej nas sekwencji wierzchołków ma ,,dziurę'' (nie-sąsiada) wśród \(d_n\) wierzchołków bezpośrednio poprzedzających \(v_n\).

	Możemy zatem zdefiniować fajną funkcję:

	\begin{gather*}
		j\colon \mathcal{G} \mapsto [n - d_n, n - 1]\\
		j\pars{G} = \max\left\{i \in [n - d_n, n - 1] : v_iv_n \not\in E\pars{G} \right\}
	\end{gather*}

	Intuicyjnie, funkcja \(j\)~wskazuje indeks najpóźniejszej ,,dziury'' w~danym grafie. Weźmy taki graf \(G \in \mathcal{G}\), dla którego \(j\pars{G}\) jest \emph{najmniejsze} możliwe (graf, który najpóźniejszą dziurę ma możliwie najwcześniej). Oczywiście wolno nam to zrobić, bo \(\mathcal{G}\) jest zbiorem skończonym. Aby uprościć zapis, przyjmijmy \(j = j\pars{G}\).

	\begin{figure}[H]
		\centering
		\includegraphics[width=0.3\textwidth]{images/two_holes.png}
		\caption{,,Dziury'' wśród \(d_n\) wierzchołków poprzedzających \(v_n\)}
	\end{figure}

	Wiemy, że istnieje takie \(k < j\), że \(v_kv_n \in E\pars{G}\), bo inaczej wszyscy sąsiedzi \(v_n\) byliby tuż przed nim i~nie byłoby ,,dziury''. Wiemy też, że \(d_k \leq d_j\), bo mamy do czynienia z~sekwencją grafową. Ale to oznacza, że istnieje takie \(s\), że \(v_sv_j \in E\pars{G}\), ale \(v_sv_k \not\in E\pars{G}\). Dlaczego? Ponieważ, gdyby tak nie było, to \(v_k\) miałby krawędzie do wszystkich sąsiadów \(v_j\) oraz~jeszcze do \(v_n\), czyli byłoby \(d_k > d_j\), co stanowi sprzeczność. Mamy więc sytuację jak poniżej:

	\begin{figure}[H]
		\centering
		\includegraphics[width=0.3\textwidth]{images/nodes_to_switch_before.png}
		\caption{Wyróżnione wierzchołki i krawędzie między nimi. Linia przerywana oznacza brak krawędzi.}
	\end{figure}

	Ale możemy teraz zmienić ,,status'' wyróżnionych krawędzi, tzn. odrzucić krawędzie \(v_sv_j\) i~\(v_kv_n\) oraz dodać krawędzie \(v_sv_k\) i~\(v_jv_n\).

	\begin{figure}[H]
		\centering
		\includegraphics[width=0.3\textwidth]{images/nodes_to_switch_after.png}
		\caption{Wyróżnione wierzchołki po zamianie statusu krawędzi}
	\end{figure}

	Zauważmy, że każdy z~wierzchołków, których dotknęła powyższa operacja, stracił jedną krawędź i~zyskał jedną krawędź, więc sekwencja stopni nie uległa zmianie. Załataliśmy natomiast ,,dziurę'' pod indeksem \(j\). Mamy zatem graf \(G'\), który ma następujące własności:
	\begin{itemize}
		\item \(G' \in \mathcal{G}\), ponieważ zgadza się sekwencja grafowa. A~zatem w~\(G'\) jest ,,dziura'' wśród \(d_n\) wierzchołków bezpośrednio poprzedzających \(v_n\)
		\item najpóźniejsza dziura znajduje się wcześniej niż pod indeksem \(j\), bo tam była w~\(G\), a~w~\(G'\) została załatana
	\end{itemize}
	Ale przecież wybraliśmy \(j\)~w~taki sposób, aby było minimalne! Mamy zatem sprzeczność z~wyjściowym założeniem i~dowiedliśmy, że istnieje \(G \in \mathcal{G}\) taki, że dla każdego \(i \in [n - d_n, n - 1]\) mamy krawędź \(v_iv_n\). Możemy zatem odrzucić wierzchołek \(v_n\) i~uzyskać w~ten sposób graf, którego sekwencją stopni jest \(\pars{d_1', \ldots, d_{n - 1}'}\)! A~to właśnie chcieliśmy udowodnić.
\end{proof}
