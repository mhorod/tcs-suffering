\begin{definition}
	Dla zbioru \(\mathcal B \subset \displaystyle\binom{[n]}{k}\) jego cieniem
	dolnym nazywamy zbiór \[\Delta\mathcal B = \set{A : \exists_{B\in\mathcal B,
				x\in B} \ A=B\setminus\set{x}},\] a cieniem górnym nazywamy zbiór
	\[\nabla\mathcal B = \set{A : \exists_{B\in\mathcal B, x\in [n]\setminus B} \
			A=B\cup\set{x}}.\] Elementy cienia odpowiednio tracą lub zyskują jeden element
	-- cień jest obcięciem stożka do najbliższego poziomu.
\end{definition}

\begin{theorem}[O rozmiarze cienia]
	Dla \(\mathcal B \subset \displaystyle\binom{[n]}{k}\) zachodzą następujące nierówności:
	\begin{align*}
		\card{\Delta\mathcal B} & \ge \frac k{n-k+1}\card{\mathcal B},   \\
		\card{\nabla\mathcal B} & \ge \frac {n-k}{k+1}\card{\mathcal B}. \\
	\end{align*}
	Z powyższego twierdzenia wynika, że \(\card{\Delta\mathcal B} \ge \card{\mathcal B}\) dla \(k \ge
	\frac {n+1}2\) oraz \(\card{\nabla\mathcal B} \ge \card{\mathcal B}\) dla \(k \le \frac {n-1}2\).
\end{theorem}
\begin{proof}
	Zliczamy moc zbioru
	\(W = \set{(A,B) : B\in\mathcal B, A\in\Delta\mathcal B, A\subset B}\).
	Jest ona równa \(k\card{\mathcal B}\), bo każdy element \(\mathcal B\) ma dokładnie \(k\)
	swoich elementów cienia. Jednocześnie każdy element cienia może mieć co najwyżej
	\(n-(k-1)\) swoich nadzbiorów w \(\mathcal B\), więc \(\card W \le \card{\Delta\mathcal B}(n-k+1)\),
	co dowodzi pierwszej nierówności.
	Analogiczne zliczenie dla górnego cienia (każdy element \(\mathcal B\) ma \(n-k\)
	swoich elementów cienia, element cienia ma co najwyżej \(k+1\) elementów
	\(\mathcal B\)) daje drugą nierówność.
\end{proof}

\begin{theorem}[Twierdzenie Spernera, bis]
	Największy antyłańcuch w \(\mathbb B_n\) ma rozmiar \(\binom{n}{\lfloor \frac n2
		\rfloor}\).
\end{theorem}
\begin{proof}[Dowód przez cienie]
	Niech \(\mathcal A\) będzie antyłańcuchem w \(\mathbb B_n\) i niech \(\mathcal A_j
	= \mathcal A \cap \binom{[n]}{j}\). Jeśli \(i = \min\set{j : \mathcal
		A_j\ne\emptyset}\), to dla \(i\le \frac{n-1}2\) zbiór \(\mathcal A' = (\mathcal
	A\setminus \mathcal A_i)\cup \ \nabla\mathcal A_i\) ma większą moc od
	\(\mathcal{A}\) oraz dalej jest antyłańcuchem -- jeśli coś jest nad cieniem
	górnym \(\mathcal A_i\), to jest też nad \(\mathcal A_i\), więc \(\mathcal A\) nie
	byłby antyłańcuchem. Podobnie, jeśli weźmiemy \(k = \max\set{j : \mathcal
		A_j\ne\emptyset}\) i będzie \(k\ge \frac{n+1}2\). Możemy więc po kolei przesuwać
	kolejne poziomy bliżej środka kraty. Jeśli \(2\nmid n\), to możemy wybrać
	dowolny ze środkowych poziomów, bo nierówności z cieniami na to pozwalają.
\end{proof}

\begin{definition}
	Rodzina zbiorów \(\mathcal F\) jest przecinająca się, jeśli \(\forall_{X, Y\in \mathcal F} \ X \cap Y \neq \emptyset\).
\end{definition}

\begin{theorem}
	Największa rodzina przecinająca się w \(\mathbb B_n\) ma rozmiar \(2^{n-1}\).
\end{theorem}
\begin{proof}
	Zauważmy, że dla rodziny przecinającej \(\mathcal F\) nie może jednocześnie
	zachodzić \(X\in\mathcal F\) i \(\overline X\in\mathcal F\). Zatem jest
	\(\card{\mathcal F}\le 2^{n-1}\). Przykładem takiej rodziny mogą być wszystkie
	podzbiory \(\mathbb B_n\) zawierające \(1\).
\end{proof}

\begin{theorem}[Erd\H{o}s-Ko-Rado]
	Niech \(\mathcal F\subseteq \binom{[n]}{k}\) będzie przecinająca się i niech
	\(2k\le n\). Maksymalny rozmiar \(\mathcal F\) to \(\binom{n-1}{k-1}\).
\end{theorem}
\begin{proof}
	Najpierw zauważmy, że dla \(2k>n\) można wziąć \(\mathcal F = \binom{[n]}{k}\), bo
	wszystkie takie zbiory muszą się przecinać.

	Faktyczny dowód zaczniemy, rozważając cykl \(\sigma\) elementów
	\([n]\) (tj. permutację o jednym cyklu). Przedziałem \(k\)-elementowym w \(\sigma\)
	nazwiemy ciąg \(k\) elementów występujących kolejno w \(\sigma\), być może zapętlając
	się modulo \(n\). Pokażemy, że do \(\mathcal F\) może należeć co najwyżej \(k\)
	przedziałów dla każdego takiego cyklu \(\sigma\).
	Załóżmy, że \(X=\set{x_1,\ldots,x_k}\in\mathcal
	F\) jest przedziałem w \(\sigma.\) Zauważmy, że pary przedziałów, z których
	jeden ma prawy koniec w \(x_i\), a drugi ma lewy koniec w \(x_{i+1}\) dla \(i\in
	[k]\) są jedynymi przedziałami, które mogą należeć do \(\mathcal F\) i co
	najwyżej jeden z każdej pary należy do \(\mathcal F\) (bo muszą się wzajemnie
	przecinać i przecinać \(X\), a warunek \(2k\le n\) zapewnia, że
	nie przetną się ,,z drugiej strony''). Zatem zbiór
	\(W = \set{(X,\sigma) : X\in\mathcal F, \sigma \text{ cyklem w $[n]$ }, X \text{ przedziałem w
			$\sigma$}}\) ma co najwyżej \(k(n-1)!\) elementów (po \(k\) na każdy cykl, a cyklów jest \((n-1)!\)).
	Jednocześnie każdy zbiór z \(\mathcal F\) można dopełnić do cyklu, stawiając go
	na początku cyklu i permutując jego elementy i pozostałe elementy, co daje nam
	\(\card W = \card{\mathcal F}k!(n-k)!\), zatem \(\card{\mathcal F} \le
	\frac{k(n-1)!}{k!(n-k)!} = \binom{n-1}{k-1}\).

	Aby znaleźć rodzinę spełniającą to ograniczenie, można wziąć wszystkie elementy z
	\(\displaystyle\binom{[n-1]}{k-1}\) z dorzuconym elementem \(n\).
\end{proof}

