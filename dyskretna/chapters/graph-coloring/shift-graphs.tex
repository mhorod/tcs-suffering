Shift grafy są kolejnym przykładem rodziny grafów bez trójkątów ale o~dowolnie dużej liczbie chromatycznej. Czemu są jako osobne wymaganie egzaminacyjne? Cytując Tadeusza Sznuka, odpowiedź brzmi: nie wiem, choć się domyślam. Otóż konstrukcja shift grafów (znana też jako konstrukcja Erdősa–Hajnala) jest jawna, natomiast te poprzednie są rekurencyjne. Konkretniej: będziemy konstruować ciąg takich grafów \(G_n = \pars{V_n, E_n}\), że \(\omega\pars{G_n} = 2\) oraz \(\chi\pars{G_n} \geq \left\lceil\log_2n\right\rceil\). Zrobimy to następująco:
\begin{gather*}
	V_n = \left\{[i, j] : 1 \leq i < j \leq n\right\}\\
	\{[i, j], [k, l]\} \in E_n \iff j = k
\end{gather*}
Innymi słowy, wierzchołkami naszego grafu będą przedziały o~końcach ze~zbioru \([n]\), bez przedziałów będących pojedynczym punktem, natomiast dwa przedziały są połączone krawędzią wtedy, gdy koniec jednego dotyka początku drugiego. Nie ma tutaj trójkątów. Dlaczego? Trójkąt musiałby być w postaci \([i, j], [j, k], [k, i]\), a~taka trójka przedziałów oczywiście nie może istnieć na prostej, bo wynikałoby z~tego coś w~stylu \(i < j < k < i\).

Przyszedł czas udowodnić fakt o~liczbie chromatycznej. Weźmy dowolne \(k\)-kolorowanie \(G_n\) i~nazwijmy je \(c\). Pokażemy, że \(2^k \geq n\), czyli \(k \geq \log_2n\), a~ponieważ pracujemy na liczbach całkowitych, to dostaniemy z~tego \(k \geq \left\lceil\log_2n\right\rceil\). Zdefiniujmy zbiory \(C_1, C_2, \ldots, C_n\) następująco:
\begin{equation*}
	C_i = \left\{b \in [k] : b = c\pars{[j, i]} \text{ dla } j < i\right\}
\end{equation*}
Mówiąc najprościej, w~zbiorze \(C_i\) są kolory przedziałów kończących się na punkcie \(i\). Teraz pokażemy, że \(C_i \neq C_j\) dla \(i \neq j\). W~tym celu pokażemy, że dla każdej pary \(j > i\) istnieje kolor należący do \(C_j\) i~nienależący do \(C_i\), czyli świadczący o~różności tych zbiorów. Jak tego dokonamy? Okazuje się, że bardzo prosto. Weźmy przedział \([i, j]\). Ma on jakiś kolor \(b \in [k]\). Żaden przedział kończący się na \(i\)~nie może mieć koloru \(b\), bo ma krawędź do \([i, j]\). Zatem \(b \not\in C_i\). Ale oczywiście przedział \([i, j]\) kończy się na\dots \(j\), a~skoro ma kolor \(b\), to \(b \in C_j\).

Czyli, podsumowując, mamy zbiory \(C_1, C_2, \ldots, C_n\) i~wszystkie różne. Oczywiście wszystkie są też podzbiorami \([k]\). Z~zasady szufladkowej wynika, że w~takim razie \(n \leq 2^k\), co kończy dowód.
\qed
