\begin{theorem}
	Liczba kolorująca w grafach przecięć kwadratów na płaszczyźnie ograniczona jest przez \(4 \omega - 3\).
\end{theorem}
\begin{proof}
	Ustalmy sobie porządek na kwadratach taki, że jeśli dany kwadrat \(x\) ma krótszy bok niż kwadrat \(y\), to \(y\) jest w permutacji przed \(x\). Jeżeli ktoś nie wie jak działają permutacje wierzchołków dla liczby kolorującej to sugeruję poczytać najpierw jak to wszystko działa. W sumie to nie sugeruję tylko nakazuję.

	Wracając, jako że im mniejszy jest kwadrat tym później jest w permutacji wierzchołków do cola, wszystkie kwadraty które są ,,na lewo'' od niego i mają do niego krawędź (tj. przecinają się z nim) muszą ,,w sobie'' mieć któryś z 4 wierzchołków tego kwadratu (przypominam że w grafie przecięć kwadratów na płaszczyźnie z definicji wszystkie kwadraty mają 2 krawędzie pionowo i 2 poziomo, nie dopuszczamy jakiegoś obracania). Fakt ten wynika z dowodu \textit{to widać}, ale serio -- jeśli ktoś znalazł sposób na władowanie kwadratu o większym boku w taki o mniejszym boku w grafie przecięć kwadratów \textbf{bez obracania} w taki sposób, że kwadrat o mniejszym boku nie ma żadnego wierzchołka w tym o większym boku, sugeruję kontakt z psychologiem.

	No i fajnie, bo teraz ograniczam sobie liczbę kwadratów które mam ,,na lewo'' przez \(4\omega - 4\). Dlaczego? Bo wszystkie kwadraty które przecinają wierzchołek \(x\) mojego kwadratu (przypominam że kwadrat ma 4 wierzchołki, to zaraz będzie ważne) muszą formować jakąś klikę (no w sensie wszystkie mają punkt wspólny w postaci tego wierzchołka). Obecny kwadrat też wpada do tej kliki, więc wychodzi mi maksymalnie \(\omega - 1\) sąsiadów na każdy wierzchołek. I w sumie to tyle, mamy ograniczenie liczby kolorującej więc mamy ograniczenie liczby chromatycznej. Fajnie.
\end{proof}
