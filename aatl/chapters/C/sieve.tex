\subsection{Faktoryzacja przez liczby \( B \)-gładkie}
\begin{definition}
	Dla ustalonego \( B \) liczba \( B \)-gładka to taka, której wszystkie pierwsze dzielniki są mniejsze od \( B \).
\end{definition}

Celem jest rozłożyć \( N \) na czynniki pierwsze. Ustalamy pewne \( a_1, \dots, a_k \), po czym obliczamy \( b_i = a_i^2 \pmod{N} \). Chcemy wybrać taki podzbiór \(b_i \), żeby iloczyn jego elementów był pełnym kwadratem.

\begin{lemma}
	Niech \( \set{p_1, \dots, p_{s}} \) będzie zbiorem liczb pierwszych mniejszych od \( B \). W każdym zbiorze liczb \( B \)-gładkich o liczności większej od \( s \) istnieje podzbiór, którego iloczyn jest kwadratem.
\end{lemma}
\begin{proof}
	Niech \( \set{x_1, \dots, x_k} \) dla \( k > s \) będą liczbami \( B \)-gładkimi. Rozkładamy każdą z nich na czynniki pierwsze:
	\[
		x_i = p_1^{\alpha_{1, i}} \cdots p_s^{\alpha_{s, i}}
	\]
	a następnie przypisujemy jej wektor:
	\[
		v_i = (\alpha_{1, i}, \dots, \alpha_{s, i}) \mod 2
	\]
	Jeśli dla \( \set{x_1, \dots, x_k} \) każdy czynnik \( p_i \) występuję parzyście wiele razy, czyli \( v_1 \oplus \ldots \oplus v_k = 0 \), jest to poszukiwany podzbiór.
	Skoro \( k > s \), to wektory \( v_1, \dots, v_k \) są liniowo zależne w \( \integer_2^{s} \), więc taki podzbiór musi istnieć i można go znaleźć za pomocą eliminacji Gaussa w \( \bigO(s^3) \).
\end{proof}
Powyższą teorię można przekształcić na praktyczną metodę faktoryzacji liczby \( N \).
\begin{greyframe}
	Algorytm faktoryzacji:
	\begin{enumerate}
		\item Znajdź takie \( a_1, \dots, a_k \), że \( b_i = a_i^2 \pmod{N} \) jest \( B \)-gładkie.
		\item Dla każdego \( b_i \) wyznacz wektor \( v_i \).
		\item Znajdź taki podzbiór \( I \subseteq \set{1, \dots, k} \), że wektory \( v_{i \in I} \) są liniowo zależne.
		\item Przypisz \( u = \prod_{i \in I} a_i \pmod{N} \) oraz \( v = \sqrt{\prod_{i \in I}\; b_i} \pmod{N} \).
		\item Jeśli \( u \neq \pm v \), to \( \gcd(u + v, N) \) jest nietrywialnym dzielnikiem \( N \), \\ ponieważ \( u^2 = v^2 \pmod{N} \).
		\item Jeśli \( u = \pm v \), to powtórz procedurę.
	\end{enumerate}
\end{greyframe}
Krok 1. jest na razie czarną skrzynką, ale można za nią podstawić algorytm sita kwadratowego.

\subsection{Sito kwadratowe}
Poszukiwane liczby \( a_i \) muszą być większe od \( \sqrt{N} \), inaczej \( u = v \). Sprawdzamy więc po kolei dla potencjalnych kandydatów, czy reszty są \( B \)-gładkie.
Dla ustalonego \( K \) oraz \( i \in \set{0, \dots, K-1} \) definiujemy:
\[ X[i] = \ceil{\sqrt{N}} + i \]
\[ Y[i] = X[i]^2 \pmod{N} = \pars{\ceil{\sqrt{N}} + i}^2 - N \]
Trzeba rozłożyć liczby \( Y[i] \) na czynniki -- najlepiej wszystkie na raz, poniższym algorytmem.
\begin{greyframe}
	Algorytm sita kwadratowego:
	\begin{enumerate}
		\item Dla każdego \( p < B \):
		      \begin{enumerate}
			      \item Usuń ze zbioru \( \set{p_1, \dots, p_s} \) te liczby, dla których \( X[j]^2 \neq N \pmod{p} \), \\ czyli \( N \) nie jest resztą kwadratową modulo \( p \).
			      \item Algorytmem Tonellego-Shanksa znajdź rozwiązanie \( x = \pm k \) równania \\ \( x = N \pmod{p} \).
			      \item Podziel przez \( p \) wszystkie \( Y[i] \), dla których \( X[j] = \pm k \pmod{p} \).
		      \end{enumerate}
		\item Jeśli \( Y[i] \) zmaleje do 1, to początkowo musiało być liczbą \( B \)-gładką.
	\end{enumerate}
\end{greyframe}
W ramach dodatkowego usprawnienie algorytmu, możemy uniknąć dzielenia dużych liczb. Zamiast wartości \( Y[i] \) przechowujemy \( Z[i] = \log Y[i] \).
Wtedy operację \( \frac{Y[i]}{p} \) zastępujemy działaniem \( Z[i] - \log p \). Warunkiem \( B \)-gładkości jest (prawie) wyzerowanie się \( Z[i] \).
Problemem może być występowanie czynników \( Y[i] \) z potęgą \( \alpha > 1 \). Należy wykryć od razu liczby \( Y[i] \) podzielne przez \( p^{\alpha} \) dla każdego możliwego \( \alpha \), stosując tę samą metodę.

Przy optymalnym wyborze parametrów, czyli \( B, \ K \) rzędu \( e^{\sqrt{\ln N \ln\ln N}} \), złożoność algorytmu wynosi \( \bigO(e^{(1 + {\scriptscriptstyle\mathcal{O}}(1))\sqrt{\ln N \ln\ln N}}) \), czyli jest podwykładnicza.

\subsection{Metoda Multi Polynomial Quadratic Sieve (MPQS)}
Algorytm sita kwadratowego można zrównoleglić, używając wielu różnych wielomianów postaci \( (A \cdot X + B)^2 - N \) zamiast \( X^2 - N \).
