Algorytm Tonellego-Shanksa służy do obliczania pierwiastka dyskretnego \textbf{w grupie cyklicznej} w czasie wielomianowym randomizowanym.

\begin{lemma}\label{ts:lemma1}
    Grupa cykliczna \( G \) o liczbie elementów \(n = 2m \), zawiera dokładnie \( m \) kwadratów, a każdy kwadrat ma dokładnie dwa pierwiastki.
\end{lemma}
\begin{proof}
    Zauważmy, że każdy element grupy \( G \) należy do zbioru \( \{g^0, g^1, \dots, g^{2m-1}\} \), czyli traktujemy potęgi generatora modulo \( 2m \). Do rozważenia są dwa przypadki:
    \begin{enumerate}
        \item \( a = g^{2k} \) dla pewnego całkowitego \( k \): \\
        Wtedy piewiastkami \( a \) są \( g^k \) i \( g^{k+m} \), ponieważ
        \[
            (g^k)^2 = g^{2k} = a
        \]
        \[
            (g^{k+m})^2 = g^{2k+2m} = g^{2k} = a
        \]
        Element \( a \) nie ma też żadnego innego pierwiastka.
        \item \( a = g^{2k+1} \) dla pewnego całkowitego \( k \): \\
        Dla dowodu nie wprost, załóżmy że istnieje \( b = g^j \), które jest pierwiastkiem \( a \). Wtedy
        \[
            b^2 = g^{2j} = g^{2k + 1},
        \]
        czyli \( 2j = 2k + 1 \pmod{2m} \) -- sprzeczność.
    \end{enumerate}
    Wniosek: tylko i dokładnie parzyste potęgi generatora są kwadratami.
\end{proof}

\begin{lemma}\label{A11:lemma2}
    Niech \( G \) będzie grupą cykliczną o \( n = 2m \) elementach. Element \( a \) jest kwadratem w \( G \) wtedy i tylko wtedy, gdy \( a^m = 1 \).
\end{lemma}
\begin{proof}
    \textit{Jeśli \( a \) jest kwadratem, to \( a^m = 1\).} \\
    Z lematu~\ref{ts:lemma1} wynika, że jeśli \( a \) jest kwadratem, to musi być postaci \( a = g^{2k} \). Zatem
    \[
        a^m = \pars{g^{2k}}^m = g^{2m \cdot k} = g^0 = 1
    \]
    \textit{Jeśli \( a \) nie jest kwadratem, to \( a^m \neq 1\).} \\
    Z lematu~\ref{ts:lemma1} wynika, że \( a \) jest postaci \( a = g^{2k+1} \) dla pewnego nieparzystego \( k \). Zatem
    \[
        g^{(2k+1)m} = g^{2m \cdot k} \cdot g^m = g^m = \xi = -1,
    \]
    ponieważ rząd \( g \) jest równy \( 2m \).
\end{proof}

\newpage
Tak przygotowani możemy przejść do algorytmu: \\
Mając grupę \( G \) o liczności \( \abs{G} = n = 2m \) oraz dane na wejściu \( a \in G \), celem jest znaleźć \( x \) takie, że \( x^2 = a \) w grupie \( G \).
\begin{greyframe}
    Algorytm Tonellego-Shanksa:
    \begin{enumerate}
        \item Wylosuj \( z \) takie, że \( z^m \neq 1 \).
        \item Przypisz \( q = m, \ t = 2m \).
        \item Dopóki \( 2 \mid q \):
        \begin{enumerate}
            \item Zaktualizuj \( q = q / 2, \ t = t / 2 \).
            \item Jeśli \( a^q \cdot z^t \neq 1 \), to zaktualizuj \( t = t + m \).
        \end{enumerate}
        \item Zwróć \( a^{\frac{q+1}{2}} \cdot z^{\frac{t}{2}} \).
    \end{enumerate}
\end{greyframe}
Algorytm zachowuje niezmienniki:
\begin{itemize}
    \item \( a^q \cdot z^t = 1 \)
    \item Jeśli \( 2^k \mid q \), to \( 2^{k+1} \mid t \).
\end{itemize}
Początkowo \(a^q = z^t = 1 \) oraz \( t = 2q \).
Z pierwszego niezmiennika wiadomo, że \( a^{\frac{q}{2}} \cdot z^{\frac{t}{2}} = \pm 1 \), ponieważ kwadrat tej liczby jest jedynką.
Jeśli \( a^{\frac{q}{2}} \cdot z^{\frac{t}{2}} = 1 \), to możemy podzielić \( q, \ t \) przez 2 i~niezmiennik pozostaje zachowany.
Jeśli \( a^{\frac{q}{2}} \cdot z^{\frac{t}{2}} = \xi \), to
\[
    a^{\frac{q}{2}} \cdot z^{\frac{t}{2} + m} = (a^{\frac{q}{2}} \cdot z^{\frac{t}{2}}) \cdot z^m = \xi \cdot \xi = 1
\]
Korzystamy z tego, że \( m \) niezmiennie jest wielokrotnością \( 2q' \).

Ostateczny wynik to:
\[
    x^2 = a^{q+1} \cdot z^t = a \cdot (a^q \cdot z^t) = a
\]

Algorytm wykonuje \( \bigO(\log n) \) iteracji, bo po tylu dzieleniach \( q \) staje się nieparzyste, więc jest to algorytm wielomianowy.
Z lematu~\ref{ts:lemma1} wynika, że przy losowaniu \( z \) znajdziemy niekwadrat z prawdopodobieństwem \( \frac{1}{2} \), czyli w oczekiwaniu po stałej liczbie kroków będzie można przejść do kroku 2.