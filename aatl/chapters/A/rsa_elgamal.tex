Algorytmy RSA i Elgamal są asymetryczne, czyli wykorzystują jawną funkcję szyfrującą \( E \) (klucz publiczny) i tajną funkcję deszyfrującą \( D \) (klucz prywatny).
Najważniejszym założeniem jest, że nie potrafimy efektywnie odtworzyć klucza prywatnego z publicznego. Dodatkowo zakładamy, że problem Factoring nie jest w klasie BPP.

\subsection{Algorytm RSA}
\begin{greyframe}
    Algorytm RSA:
    \begin{enumerate}
        \item Oblicz \( N = p \cdot q \) dla wybranych liczb pierwszych \( p \), \( q \). \\
        Wtedy \( \varphi(N) = (p-1) \cdot (q-1) \).
        \item Wybierz \( e \) względnie pierwsze z \( \varphi(N) \). Oblicz \( d \) takie, że  \( e\cdot d = 1 \pmod{\varphi(N)} \).
        \item Ustal klucz publiczny \( (e, N) \).
        \item Zaszyfruj wiadomość \( x \): \( E(x) = x^e \pmod{N} \)
        \item Odszyfruj wiadomość: \( D(x) = x^d \pmod{N} \)
    \end{enumerate}
\end{greyframe}

Ad 1. Zamiast \( \varphi(N) \) można użyć (rozwiązanie często stosowane) funkcji Carmichaela
\[
    \lambda(N) = \lcm(p - 1, q - 1)
\]
Funkcja \( \lambda \) znajduje najmniejszą liczbę całkowitą \( x \) taką, że \( x^{\lambda(N)} = 1 \pmod{N} \) dla każdego \( x \) względnie pierwszego z \( N \).
Wybór \( \lambda(N) \) zamiast \( \varphi(N) \) nie zmniejsza bezpieczeństwa, a daje zazwyczaj mniejszy wykładnik. \\
Ad 2. Do znalezienia liczby \( d \) można użyć rozszerzonego algorytmu Euklidesa:
\[
    e \cdot s + \varphi(N) \cdot t = 1
\]
\[
    s + \varphi(N) \cdot t \cdot e^{-1} = e^{-1} \pmod{\varphi(N)}
\]
\[
    d = s = e^{-1} \pmod{\varphi(N)}
\]
Dlaczego deszyfrowanie działa? \\
Rząd grupy multiplikatywnej modulo \( N \) jest równy \( \varphi(N) \), więc dla każdego \( x \) względnie pierwszego z \( N \) zachodzi
\[
    (x^{e})^d = x^{ed} = x^{k \cdot \varphi(N) + 1} = x,
\]
ponieważ \( e \cdot d = 1 \pmod{\varphi(N)} \), a na mocy twierdzenia Lagrange'a \( x^{\varphi(N)} = 1 \).

Szyfrowanie RSA można złamać, jeśli wyznaczy się liczby \( p \) i \( q \), czyli pozna się rozkład \( N \) na czynniki pierwsze.
Można wtedy obliczyć \( \varphi(N) \) i \( d \) algorytmem Euklidesa. Dlatego tak ważne jest założenie o dużej trudności problemu Factoring.
W tym dniu (18.05.2025), nie ma ani dowodu na to, że algorytm rozkładu na czynniki pierwsze nie istnieje, ani dowodu NP-zupełności problemu Factoring.

\subsection{Algorytm Elgamal}
\begin{greyframe}
    Algorytm Elgamal:
    \begin{enumerate}
        \item Wybierz jakąś grupę \( G \) (np. grupę multiplikatywną ciała \( \mathbb{F}_q \)) i element \( g \in G \) \\ (najlepiej generator).
        \item Wylosuj liczbę \( x \in \set{1, \ldots, \abs{G}-1} \).
        \item Ustal klucz publiczny \( (g,g^x) \) i klucz prywatny \( (g,x) \).
        \item Zaszyfruj wiadomość \( M \): wylosuj liczbę \( y \), wyślij \( (g^y, M \cdot g^{xy}) \). 
    \end{enumerate}
\end{greyframe}
Otrzymawszy \( (g^y, \ M \cdot g^{xy}) \) i znając klucz prywatny \( x \), można łatwo obliczyć \( g^{xy} \), czyli też odtworzyć \( M = \pars{M \cdot g^{xy}} \cdot g^{-xy} \).
Gdyby odszyfrowanie \( M \) było łatwe, to również problem Diffiego-Hellmana byłby rozwiązywalny, a obecnie ludzkość nie potrafi go rozwiązać.