  \begin{theorem}[Twierdzenie dualne do twierdzenia Dilwortha]
      Jeśli długość maksymalnego łańcucha w posecie wynosi k, poset ten da się pokryć w całości z użyciem k antyłańcuchów.
    \end{theorem}

    \begin{proof}
        Zdefiniujmy sobie poset $P$ i funkcję $\varphi$ idącą z elementów $P$ w liczby naturalne, taką że $\varphi(x)$ jest to moc najdłuższego łańcucha w $P$, którego maksimum wynosi $x$. Zauważmy, że $\varphi$ może przyjmować jedynie wartości w zakresie $1 \dots k$, bo $k$ to długość najdłuższego łanćucha w ogóle. Zauważamy, że wszystkie elementy $P$ które przechodzą na jakąś liczbę $m$ muszą być ze sobą nieporównywalne, a więc formować antyłańcuch. Gdyby tak nie było i istniałyby jakieś elementy $x, y$, takie że, bez straty ogólności, $x \leq y$ i $\varphi(x) = \varphi(y) = z$, to łańcuch w którym $x$ jest elementem maksymalnym i który ma długość $z$ mógłbym ,,rozszerzyć'' dodając do niego $y$, które stałoby się nowym elementem maksymalnym; tym samym maksymalna długość łańcucha w którym $y$ byłoby elementem maksymalnym wynosiłaby nie $z$, a $z+1$, co prowadziłoby do sprzeczności. W takim razie dla każdej liczby naturalnej w zakresie $1 \dots k$ mam jakiś antyłańcuch i wiem, że te antyłańcuchy w sumie muszą pokrywać cały poset $P$, co kończy dowód.
     \end{proof}