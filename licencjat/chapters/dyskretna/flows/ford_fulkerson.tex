    \begin{theorem}
        Następujące warunki są równoważne:
        \begin{enumerate}
            \item $f$ jest przepływem maksymalnym
            \item W sieci przepływowej nie istnieje ścieżka powiększająca od źródła do ujścia
            \item Przekrój $(S,T)$ taki, że $S$ zawiera wszystkie wierzchołki do których istnieje ścieżka powiększająca od źródła, jest poprawnie zdefiniowanym przekrojem, spełniającym warunek $f(S,T) = c(S,T)$
        \end{enumerate}
    \end{theorem}

    \begin{proof}
        Trzeci warunek brzmi strasznie, ale tak naprawdę taki nie jest. Zajmijmy się poszczególnymi implikacjami celem udowodnienia równoważności:
        \begin{enumerate}
            \item $(1) \implies (2)$: Trywialne do udowodnienia, gdyby $f$ było przepływem maksymalnym a istniałaby ścieżka powiększająca od źródła do ujścia to mógłbym zwiększyć wartość przepływu o 1 za jej pomocą, a więc przepływ ten nie byłby maksymalny.
            \item $(2) \implies (3)$: Ładnie się to dowodzi, stosując dowód przez rysowanie. Idea generalnie jest taka, że poprawność przekroju podanego w $(3)$ wynika nam z tego, że z $(2)$ mamy że nie istnieje ścieżka powiększająca od źródła do ujścia, a więc ujście na pewno będzie $T$. Źródło na pewno będzie w $S$, oczywiście. Pozostałe warunki dla przekroju oczywiście będą spełnione, więc mamy że $(S,T)$ to poprawnie zdefiniowany przekrój. Jak teraz sobie spojrzymy na wszystkie krawędzie wchodzące i wychodzące z $S$ to odkrywamy, że skoro nie ma ścieżki powiększającej która wychodziłaby poza $S$, to wszystkie krawędzie wychodzące muszą być w pełni wysycone, a wszystkie wchodzące wyzerowane (inaczej moglibyśmy dorzucić wierzchołek z $T$ do $S$, zgodnie z definicją naszego przekroju). No a skoro tak jest, to mamy że $f(S,T) = c(S,T)$; innymi słowy przepływ przez przekrój jest równy jego przepustowości. 
            
             \begin{figure}[H]
                \centering
                \includegraphics[scale=0.45]{chapters/dyskretna/flows/images/max_flow_min_cut.png}
                \caption{Przekrój $(S,T)$ taki, że do $S$ należą wszystkie wierzchołki, do których idzie ścieżka powiększająca (zaznaczone na niebiesko). Nie jest możliwe poprowadzenie ścieżki powiększającej dalej, a więc krawędzie albo są maksymalnie wysycone (jeśli idą z $S$ do $T$) albo wyzerowane (jeśli idą z $T$ do $S$) (zaznaczone na czarno).}
            \end{figure}
            
            \item $(3) \implies (1)$: Ponieważ $val(f)$ musi być mniejsze niż przepustowość dowolnego przekroju, co zauważyliśmy już przy etapie definicji pojęć (a formaliści mam nadzieję że już dowiedli, o ile nadal nie zastanawiają się co to jest liczba parzysta), a z $(3)$ mamy, że przekrój $(S,T)$ spełnia $f(S,T) = c(S,T)$ to mamy że przepływ ten jest maksymalny (no w sensie większego przepływu nam się nie uda zrobić, skoro właśnie osiągnęliśmy limit). 
            
        \end{enumerate}

           

        Z powyższego dowodu oczywiście również wynika, że przepustowość minimalnego przekroju jest równa $val(f)$. 
    \end{proof}